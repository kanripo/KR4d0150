# -*- mode: mandoku-view; -*-
#+TITLE: 忠惠集
#+DATE: 2015-08-24 23:56:34.921526
#+PROPERTY: ID KR4d0150
#+PROPERTY: BASEEDITION WYG    
#+PROPERTY: JUAN 提要
<pb:KR4d0150_WYG_000-1a>¶
欽定四庫全書　　　　集部四¶
　提要¶
　　忠惠集十巻附錄一巻　别集類三(宋/)¶
　　　　(臣/)等謹案忠惠集十巻附錄一巻宋翟汝文¶
　　　　撰汝文字公巽潤州丹陽人登進士第事徽¶
　　　　欽兩朝至顯謨閣學士出知越州髙宗時厯¶
　　　　官參知政事以伉直忤秦檜罷歸事蹟具宋¶
　　　　史本傳及孫繁所作誌銘中忠惠者其殁後¶
<pb:KR4d0150_WYG_000-1b>¶
　　　　門人所私諡也汝文好古淹博深通篆籀嘗¶
　　　　從蘇軾黄庭堅曾鞏㳺故所為文章尚有熙¶
　　　　寧元祐遺風史稱其為中書舎人時外制典¶
　　　　雅一時稱之葢當北宋之季如汪藻孫覿皆¶
　　　　以四六著名惟汝文能與之頡頏周必大序¶
　　　　覿鴻慶集稱中多誤收汝文所作亦足見其¶
　　　　體格之相近矣楊萬里誠齋詩話引汝文左¶
　　　　僕射制中古我先王惟圖任舊人共政咸有¶
<pb:KR4d0150_WYG_000-2a>¶
　　　　一德克左右厥辟宅師二句以為用成語雅¶
　　　　馴妥貼之式又引賀蔡攸除少師啟中朝廷¶
　　　　無出其右父子同升諸公二句以為截斷古¶
　　　　語補以一字而讀者不覺為巧之至今觀其¶
　　　　文大都根柢深重措詞雄健所謂無一字無¶
　　　　來處者庻㡬足以當之非南宋表啟塗餙剽¶
　　　　掇之比其為作者所推非徒然也集乃其子¶
　　　　耆年所編見於宋史藝文志者三十巻明以¶
<pb:KR4d0150_WYG_000-2b>¶
　　　　來久不復傳今從永樂大典各韻中掇拾排¶
　　　　比編為十巻以存其梗槩又汝文罷執政後¶
　　　　嘗提舉洞霄宫宋史失載其事近朱彞尊撰¶
　　　　洞霄題名記僅以李彌遜筠溪集所作制詞¶
　　　　為據繫之紹興二年且取靖康原職題曰顯¶
　　　　謨閣學士今考孫繁誌銘則汝文實在紹興¶
　　　　七年冬以郊恩除資政殿學士提舉洞霄宫¶
　　　　彞尊未見此文故所記俱誤今並以繁文附¶
<pb:KR4d0150_WYG_000-3a>¶
　　　　錄於末亦足為考證之一助焉乾隆四十六¶
　　　　年九月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
