# -*- mode: mandoku-view; -*-
#+TITLE: 忠惠集
#+DATE: 2015-08-24 23:56:34.964153
#+PROPERTY: ID KR4d0150
#+PROPERTY: BASEEDITION WYG    
#+PROPERTY: JUAN 卷二
<pb:KR4d0150_WYG_002-1a>¶
欽定四庫全書¶
　忠惠集巻二　　　　　宋　翟汝文　撰¶
　　外制¶
　　　王行可除開封府右司録制¶
朕用中執法以肅齊紀綱協同國是實有嘉績然初不¶
汝知也抑有子而材觀汝所以教忠則賢矣擢汝天府¶
之屬重能以嫌自别益嘉其志升總羣掾祗服朕言¶
　　　盛允開封府司戸曹事制¶
<pb:KR4d0150_WYG_002-1b>¶
朕惟京師衆大之居有獄市并容之寄制煩治劇自昔¶
為難故選建司牧慎用其屬爾以文無害祗服朕命欽¶
哉¶
　　　王孝開封府儀曹掾制¶
禮與法相須為用禮所不可者法之所禁也故伯夷用¶
典禮以折民臯陶用刑以教祗德兩者相須如是爾為¶
掾天府掌凡禮事茍知禮矣於聽訟折獄何有哉¶
　　　王孚開封府司兵曹事制¶
<pb:KR4d0150_WYG_002-2a>¶
天府建國之始朕肇正尹牧改制羣掾咸有所職無俾¶
擾德爾將事膚敏無易乃選聽訟折獄其傅古義欽哉¶
　　　朱惕開封府兵曹係開封尹王詔特薦制¶
大道之行人以公舉昔祁奚能舉善於晉稱其子不為¶
黨韓獻子受趙孟之舉戮其僕不為過豈非公於為國¶
而無事於姑息者乎朕詢謀卿士之衆因詔言以知汝¶
惕試之天府非特以是觀汝從政亦因以是觀詔所舉¶
汝勉之矣¶
<pb:KR4d0150_WYG_002-2b>¶
　　　王汝明開封工曹制¶
汝為吏而材使者咸以為言夫能用其長發聞於世朕¶
固寵嘉之抑知人之難吾欲其材適於用而聲中其實¶
故復觀所從政使𨽻天府孔子曰如有所譽其有所試¶
汝勉之矣¶
　　　李彦端陳彦修並除開封府少尹制¶
王畿作極四方曰衆大維京師視昔三輔實繁庶獄朕¶
篤近舉逺首於兹邑近拂予志其能觀政有邦爾從政¶
<pb:KR4d0150_WYG_002-3a>¶
克藝徃陟亞尹惠養無告威制弗若離爾王明並受厥¶
福休哉¶
　　　都官郎中蔡榖除開封少尹制¶
朕咸和四方民罔有内外矧我甸服惟爾庶邦所瞻用¶
慎擇尹伯立政以作民孚先敷求爾多士惟爾榖耆艾¶
好修徃丞於長爾惟戒哉為天牧民非爾惟曰天牧其¶
尚監於天顯矜慎罪罰率用彞憲則惟爾克享欽哉¶
　　　戸部侍郎王革除開封尹制¶
<pb:KR4d0150_WYG_002-3b>¶
朕惟王畿千里之廣雜衆民五方之俗職於内史自昔¶
為難非有豪傑兼人之資孰當衆大尹正之任具官某¶
政事通明智識閎逹必能以發姦擿伏為治以保民馭¶
吏為本豪強誅鉏則小民得職惡者勿殖則善者伸矣¶
爾嘗試於斯未究其用徃服乃事以繼前烈¶
　　　朝請大夫閻騤除應天少尹制¶
朕班授政常肇初惟名實惟公師暨臣僕咸改釐位置¶
矧天府作極四方用正爾尹牧羣掾對越於古粤陪都¶
<pb:KR4d0150_WYG_002-4a>¶
用協厥邑汝以政事贊乃長其易名於今兹¶
　　　兵部侍郎陳彦文除顯謨閣待制河南尹制¶
成周肇初於洛邑乃求地中惟卜宅肆我祖宗造邦以¶
為西郊宫室宗廟罔不咸在咨擇近列俾作尹於兹邑¶
具官某延登貳卿祗若予采予欲審觀政事俾爾施績¶
於民出試近服爰畀管鑰徃居留於成周舊邦其尚固¶
封守無媿前烈¶
　　　黄靜廣東路常平盧知原利州路常平制¶
<pb:KR4d0150_WYG_002-4b>¶
先帝為力本任農之法而尤詳於荒政豐則委積水旱¶
則施舎所以權節民用而為取與其法完矣然視嵗之¶
上下察民之緩急非才識之士通達法令審於奉承則¶
吾不以付之爾等咸以選用祗服此言¶
　　　湖南常平王本除京畿路提舉常平鄧益京西¶
　　　路提舉常平制¶
朕推哀矜恤隠之徳畀於將命喻指之臣使推斯意以¶
致斯事夫能體朕徳意鮮矣昔成王之告康叔未有若¶
<pb:KR4d0150_WYG_002-5a>¶
汝封之心朕心朕徳惟乃知以成王咨嗟勤懇如是夫¶
能喻上所欲推以置人腹心難矣哉爾等咸朕識擢無¶
忘訓飭¶
　　　又朝請郎黄靜福建常平制¶
汝出於閩粤俾汝將事徒以汝能識民情偽知吏寛猛¶
夫以王命督察郡國固巳榮矣而况懐綬以歸郡邸持¶
節以見關吏豈非昔人所賢而於汝謂寵乎¶
　　　應安道除淮東路常平制¶
<pb:KR4d0150_WYG_002-5b>¶
朕建劭農之官修水土之政為復除以惠鰥寡均地賦¶
以寛民力有不順成荒政畢舉靡所遺矣汝以才選奉¶
若成憲則為稱職¶
　　　武功大夫宋滋提舉京畿路保甲兼提刑制¶
三代兵刑為一所謂大刑兵也今汝以武列用夫能教¶
民技藝拳勇汝之所易而用律察於㣲文汝之所難也¶
然吏道以法令為師輕重有典而師衆以順為武必其¶
少長有禮而後兵可用也其責不亦難乎汝慎其所易¶
<pb:KR4d0150_WYG_002-6a>¶
而深憂其所難則寡過矣¶
　　　賈君文河北路提刑兼保甲制¶
朕繕修武備而寓兵於農矜慎庶獄而求生於律夫民¶
勇而知方則易使獄以情察則民服兵與刑國之大事¶
也汝以武選奉將使指習於舊治則易為政治兵欲嚴¶
恤刑欲寛嚴失於急寛失於縱能審而用則罔所愆可¶
　　　宋滋賈君文康厚种師中王璟滿志行並提㸃¶
　　　刑獄兼保甲制¶
<pb:KR4d0150_WYG_002-6b>¶
國之兵刑大事所在朕惟無有驟用其民不教而戰又¶
惟無有誤於庶獄不辜於戮故講事於蒐狩教民知義¶
哀矜於刑罰以良折獄其孰能奉將使指俾予從欲以¶
治者乎汝以武選祗服朕訓惟慎與畏庶㡬有濟¶
　　　兩浙路提刑周邦式江東路提刑李公年兩易¶
　　　制¶
江左之地瘠其民力耕而望嵗呉越之地富庶其民趨¶
末而彌侈夫禮義生於富足疑若易治然瘠土之民勞¶
<pb:KR4d0150_WYG_002-7a>¶
則好義其富有不如貧之紓也唯視其俗之緩急以為¶
賦政之寛猛於是乎嚴而不疵寛而不流汝等既將命¶
矣易地而徃勉服此言¶
　　　葉黙等江東淮南運副制¶
惟古王人存省諸侯粤行人撢人暨訓方氏形方氏典¶
乃職王又時廵觀侯度詔賞罰朕惟今邦國若否耳目¶
是寄實惟爾膚使汝等舊惟成人往指告於四方寛詔¶
地恫瘝罰刑俾逺不戚於朕教時乃休¶
<pb:KR4d0150_WYG_002-7b>¶
　　　荆湖北路提刑徐宅除荆湖南路運副制¶
昔孔子稱季路果於從政可使治賦於千乗之國夫千¶
乗諸侯之封也顧子路兼人者能之今刺史總郡國如¶
古者十數而責成於一人之任豈不難哉然能使雖衆¶
如寡雖遠如近惟才者然後優為也汝使於四方以善¶
最聞其服新命往底成績¶
　　　王璹除京西運使制¶
惟兹官師百執委任責成既乆乃孚咸即爾工矧歴試¶
<pb:KR4d0150_WYG_002-8a>¶
惟舊有勞於厥邦用嘉厥休無斁爾宣力四方正事克¶
明乃良於行丕應朕志兹予商賚爾功懋正顯秩維民¶
綏於舊訓維政事習於舊俗上下胥信時則罔艱其爾¶
慎毖厥終徃承於故武¶
　　　直龍圖閣梓州路運副趙遹除集賢殿修撰本¶
　　　路運使制¶
昔先王勉勵在服制為徳賞無敢以其作好輕用唯是¶
車服之寵曰天命有徳將實代天鑒觀而與之可輕乎¶
<pb:KR4d0150_WYG_002-8b>¶
哉朕躬率是道以視羣臣汝將事於蜀顯有丕績秘殿¶
之職華國之選朕非以是私汝亦非以是徒寵汝為也¶
其思所以畀汝者¶
　　　陳覺民起復陜西運使制¶
汝執親之䘮篤於守禮朕惟忠臣殉國之義有釋哀奪¶
情之典起汝哀疚付之漕事夫禮有適變而從宜權有¶
反經而合道汝學於古則嘗聞之矣祗服朕命以顯乃¶
親¶
<pb:KR4d0150_WYG_002-9a>¶
　　　江東路轉運副使姚孳荆湖北路轉運副使孫¶
　　　漸兩易制¶
古者荆州之域其川九江其賦上下其在春秋楚之建¶
國也後世始分江湖以殊統制今爾漸以嫌自列朕惟¶
忠臣事君無有擇地而處又以禮必均勞逸不求於他¶
使與孳易皆禹服荆州之地職貢既同厥壤惟舊所以¶
為爾等自謀深矣其祗悉朕意務安爾職¶
　　　淮南路轉運副使宋康年淮南江浙荆湖制置¶
<pb:KR4d0150_WYG_002-9b>¶
　　　發運副使制¶
惟東南貢賦漕舟自淮泗嵗不時入用蠧厥載朕俾厥¶
貢自庶邦徑底於中畿餉溢予廪時乃食新爾以推擇¶
承命奉若成憲朕方盍徹以裕民乃其取贏為羨餘朕¶
弗臧乃事時則有愆惟爾廸知畏義其徃省哉¶
　　　直祕閣陜西路運使陳遘除直龍圖閣知慶州¶
　　　直龍圖閣知慶州侯臨知延安府制¶
朕責成閫外之政委以方面之重欲其因事施宜以權¶
<pb:KR4d0150_WYG_002-10a>¶
制敵古者大夫出疆有可以專境外之義而使者受命¶
辭之禮茍皆從中孰與任事爾等久莅疆場習知邊務¶
其亦鑒前政之失而知朕意所以付爾者矣必能伐交¶
與謀善用籌䇿徃悉爾心期於有成¶
　　　徽猷閣待制龎恭孫知成都府制¶
春秋王者無外以四裔為守治世為國不師以公侯干¶
城蠢爾戎羌藉其疆境使為外守以扞固吾圉必有干¶
城而制其腹心載稽顯庸可無異數具官某歴試於外¶
<pb:KR4d0150_WYG_002-10b>¶
實勞厥初徃城蠻方以宣王畧不有禦侮孰威不庭豈¶
惟暴露經營之勤實賴撫綏安集之力錫爾延閤殿於¶
坤維尚繄壯猷以靖疆埸¶
　　　程鄰知荆南府制¶
朕偃兵息民不勤逺畧蠢兹蠻封請吏於我率是羣醜¶
以式王命為擇賢帥綏靖其民肆余命爾徃固封守夫¶
地連巴蜀叛服不常不可覿武無使怙亂申命爾徃唯¶
安輯之不求勝也彼擾於服習將率舊徳其肯自棄於¶
<pb:KR4d0150_WYG_002-11a>¶
惡而必為釁乎¶
　　　顯謨閣待制知蘇州盛章知真定府制¶
朕惟内外股肱之郡委重二三師帥之臣茍非更變不¶
疑謀慮有素則必臨事而懼安所倚成具官某擢置侍¶
從顯有風烈疇咨夙望之已著庶㡬逺人之信服畀爾¶
方面為朕藩屏夫文武異用兵民異政以文綏靖以武¶
威制非此二者將焉取斯¶
　　　顯謨閣直學士梁子野知河陽府制¶
<pb:KR4d0150_WYG_002-11b>¶
朕於侍從之臣必試以牧民審觀治行將使知朝廷詔¶
令之意習四方宣力之事盖不學操縵不能調瑟未能¶
製錦必將敗材故歴試政事考其功實將有為也具官¶
某蚤繇閥閲踐更邇服盟津之壤為股肱郡朕既處汝¶
以近民亦將因民以觀汝其以法令為師則能寡過¶
　　　知單州宋昇可徽猷閣待制知應天府制¶
商丘后帝以封閼伯武王以為商人是因始起㣲子肆¶
我祖宗造邦王業之始盖與全魏洛師均倚為重朕豈¶
<pb:KR4d0150_WYG_002-12a>¶
輕其人哉具官某發聞於少才識膚敏爰試政事委以¶
留鑰維父維子隠然相望並踐邇列更歴藩服豈非朝¶
廷之盛而搢紳之寵乎益務靖共無忘忠孝¶
　　　直秘閣京西運使王璹除集賢殿修撰知平江¶
　　　府制¶
昔先王處民瘠土惟民勞乃好義罔有佚欲肆於東南¶
浮於震澤惟吴會厥壤豐殖厥賦倍蓰民從驕奢狃於¶
舊俗朕咨度外庸賦政以已俾咸有革心爾服我王事¶
<pb:KR4d0150_WYG_002-12b>¶
忱有顯績用分土南服其胥訓小民式從爾政治無康¶
好舊習惟良顯哉¶
　　　集賢殿修撰知鄆州吴拭復龍圖閣待制知河¶
　　　南府制¶
若古元侯屏衛中國為時友邦以克厥庸用能四方以¶
無競底於丕平朕惟二三屏翰殿我王室匪我舊人孰¶
堪徃釐具官某政事顯聞有勞於歴試昔踐邇列其能¶
體予徳意用康小民畀爾舊物肆命爾徃撫乃封其綏¶
<pb:KR4d0150_WYG_002-13a>¶
靖疆土以倡庶尹俾我周邦咸喜欽哉¶
　　　資政殿大學士中太一宫使兼侍讀鄧洵武除¶
　　　河南府兼西京留守制¶
維昔三川之舊邦自周九鼎之卜宅圖書所出之地風¶
雨所交之畿而况列聖陵寢之所在原廟衣冠之所㳺¶
非我舊人孰分憂顧具官某器博而用逺實茂而聲宏¶
覲自洛師勉留祠館數祈均逸於外服每秉勞謙之小¶
心朕惟大臣中外之迭居嘉賢者進退之以禮時乃舊¶
<pb:KR4d0150_WYG_002-13b>¶
治式圖爾居予欲宣力於四方用觀賦政爾惟乃心在¶
王室其尚告猷¶
　　　新除集賢殿修撰知江寜府吕拭可改知鄆州¶
　　　制¶
朕申命邦甸侯衛咸勤䇿戒審厥民俗土風使賦政事¶
罔有盭政於民惟汶陽夸奢自昔利口未殄矧承粃政¶
荐荒於厥初爾典治内史光昭前聞率乃尹正於舊為¶
朕保釐近服肇自東原逹於表海俾咸爾䝉賴惟爾有¶
<pb:KR4d0150_WYG_002-14a>¶
休其能撫余嘉師¶
　　　發運副使集賢殿修撰董正封知蘇州制¶
呉俗之敝其民輕揚而奢侈機巧而趨利自昔則然維¶
有徳君子鎮之以重厚濟之以簡素則民靡然心服不¶
令而化爾以長者稱宣力四方昔董漕事既悉其俗矣¶
祗朕訓告期爾政成¶
　　　直祕閣權發遣荆南府程鄰特授集賢殿修撰¶
　　　知桂州制¶
<pb:KR4d0150_WYG_002-14b>¶
汝昔治桂林經制南服紀律著於士衆威信伸於殊俗¶
夫戎巳畏則易懐兵已習則易使其改節制徃釐舊治¶
惟善於始者則能有終其體朝廷柔逺之義益勵將帥¶
禦侮之畧¶
　　　刑部員外郎孫羲叟除直秘閣知䕫州制¶
朕底綏九服弗勤逺略蠢兹諸蠻式我王命咨爾舊治¶
徃咸乃衆若古士制五刑典兹逺人之弗率朕惟戎兵¶
曰大刑其施惟一爾昔佐士師唯明克允庀職東觀光¶
<pb:KR4d0150_WYG_002-15a>¶
於申命其尚訓兵講武綏靖疆場¶
　　　朝請大夫韓持知衛州制¶
昔之君子有不忍刑罰為治其民靡然愛慕有不忍欺¶
其長者豈非有徳而後能行之以寛乎衛雖褊小其民¶
重厚朕思得老成人臨以豈弟莫如汝宜昔詩人稱衛¶
武公之徳曰寛兮綽兮善戯謔兮謂其文而有禮以寛¶
得民也汝實其言豈惟民是賴朕實嘉汝¶
　　　蔡居厚知齊州制¶
<pb:KR4d0150_WYG_002-15b>¶
齊古之建國其民漸於洙泗好禮而畏義尚賢而貴老¶
可以徳服不可以力勝可以靜治不可以衆擾昔之為¶
齊者以平易近民而民歸之以淸浄為貴而民自定汝¶
以循吏有聞愷悌多愛其師治道於相國而追太公之¶
遺俗則於汝政成不勞而治¶
　　　張邦昌知光州制¶
有民人社稷之重足以為政有庠序禮樂之教足以為¶
學君子學道則愛人亦可以行其所聞矣汝言語政事¶
<pb:KR4d0150_WYG_002-16a>¶
見於已試光雖小邦民俗寛厚請問故老延見諸生因¶
其禮俗臨以愷悌則予汝嘉¶
　　　顯謨閣待制知鄭州吕益柔除知越州制¶
三代要服處會稽揚州之域不及以政然昔有夏方懋¶
肆覲羣臣於㑹稽地雖險逺亦后省方觀民所底朕敷¶
求愷悌之士惠綏逺人殿於大邦作固南服具官某寛¶
厚有容安靜不擾徃喻條教究宣徳澤無曰鄙逺如在¶
近甸惟民阜安乃稱朕意¶
<pb:KR4d0150_WYG_002-16b>¶
　　　顯謨閣待制知明州李圖南除知越州制¶
朕惟風俗之敝重内輕外師帥近民咸不屑為政去國¶
益逺則輕棄其民故尊寵侍從之臣出為屏翰之寄以¶
倡庶邦示不忘逺具官某質厚無華木訥有常易汝近¶
邦徃臨越俗因其故習臨以簡易使逺民識侍從之體¶
國而知朝廷之徳意則予汝嘉¶
　　　石公弼知襄州制¶
朕加惠四方監求民瘼夫能為朕推廣徳意惠康小民¶
<pb:KR4d0150_WYG_002-17a>¶
非爾庶邦之司牧歟惟左右侍從之臣知朝廷法令之¶
本則賦政於外剛柔適中縱舍有度具官某試於淮海¶
既習為郡爾亦知夫去其敗羣如牧羊者乎以爾維揚¶
之政施於江漢之國勉師吏道無忽吾訓¶
　　　給事中劉安上除徽猷閣待制知夀州制¶
朕垂意四方恤隠鰥寡用勤施於逺民咸使得職惟厥¶
左右近臣審喻朕志其能底綏有衆具官某率履自躬¶
克有常徳昔爾代言昭播告於庶邦匪難自口施乃政¶
<pb:KR4d0150_WYG_002-17b>¶
事矧兹近服若予邦甸惟爾心祗辟罔有内外其尚豈¶
弟擾民永綏厥衆¶
　　　端明殿學士知熙州林攄除知永興軍制¶
朕聞有室大競内必有折衝樽俎之臣四方于宣出則¶
為干城腹心之寄非爾舊弼孰寧我家具官某博厚而¶
高明沉潜而剛克出疆報聘不降色辭輔政竭誠協賛¶
帷幄朕惟咸秦西夏之屏有疆埸外域之虞倚綏信臣¶
崇簡夙望庶幾兼資於文武以厭未形將使畏服其威¶
<pb:KR4d0150_WYG_002-18a>¶
名式遏亂略増隆秘殿之職載易河湟之封繄爾外庸¶
紓予西顧¶
　　　端明殿學士正奉大夫新知永興軍林攄知應¶
　　　天府制¶
昔詩人嘉孝友之士相戒以養春秋褒臣有母遺施及¶
其君矧我帷幄之舊方懐喜懼之極茍以誠懇可無從¶
乎具官某秉𢎞毅之節蹈匪躬之故思得卿重撫臨西¶
秦而指赤心方寸之地披昔人將父之請辭意迫切覽¶
<pb:KR4d0150_WYG_002-18b>¶
之惻然我圖爾私莫如便鎮其改節制往釐睢陽夫為¶
人子能孝其父豈為人臣而不能忠其君哉¶
　　　徽猷閣待制知應天府宋昇除知汝州顯謨閣¶
　　　學士席旦知永興軍制¶
朕歴選侍從股肱之良出為方國屏翰之寄中外踐更¶
出處迭居固未嘗有三年淹也其倚重均一亦何常之¶
有具官宋昇議論通明資識强敏易地臨汝徒以爾昔¶
為宛丘密邇疆境習其禮俗無秕政事必能以平易近¶
<pb:KR4d0150_WYG_002-19a>¶
民使鰥寡得職具官席旦樂於愷悌文以禮樂乃者治¶
蜀威信顯聞其以蜀政易制西夏無改乃舊撫臨兵師¶
夫為人臣宣力孰匪事君能為朕使逺人綏安則為報¶
國¶
　　　端明殿學士徐處仁知潁昌府制¶
唐虞分岳牧於内外實政事疇咨之臣肆於成周出納¶
王命其在内服曰卿士乃承寧諸侯以揉庶邦在外曰¶
方伯兹予有近臣出入中外懋顯休績民克宜之具官¶
<pb:KR4d0150_WYG_002-19b>¶
某宏毅有守直方不疚協陪國論造辟納於嘉言朕應¶
爾顯徳起爾燕休俾爾作固翰垣以憲方國矧昆吾舊¶
宅之壤宻邇邦甸惟乃心靡不嚮帝室其尚入告爾猷¶
無替疇昔¶
　　　徽猷閣待制張果除真定府路安撫使兼知成¶
　　　徳軍制¶
河朔天下之根本昔者禹於冀州獨重其賦而常山兵¶
賦之重為河朔根本之固維此真定宻邇獯鬻謀用儒¶
<pb:KR4d0150_WYG_002-20a>¶
帥折衝未形具官某使於四方宣力惟舊忠以上事義¶
不辭難方朝廷柔以大盟而疆場安於無事繄爾更歴¶
徃予綏靖治兵牧民文武並用其訖爾庸以寛予顧¶
　　　王璟河北路㳂邉安撫副使劉宗道京畿路提¶
　　　刑兼保甲制¶
訓兵於畿甸備邉於河朔授以使指傅之戎政皆武列¶
之選也汝自外而入其責益專審慎刑辟肅齊師旅祗¶
服朕訓以底成績¶
<pb:KR4d0150_WYG_002-20b>¶
　　　徽猷閣待制知永興軍何述除涇原路經略安¶
　　　撫使知渭州制¶
四方無虞兵寢不試則疆場之臣參用儒者使備患於¶
無事而厭難於未形顧非邇臣孰堪倚重具官某以儒¶
術進用以吏事通顯撫臨西秦具著威信易爾節制徃¶
釐平涼夫上兵伐謀無所事戰軍事有禮無易紀律朕¶
方懐柔四國不勤逺略爾其謹修兵戎有備無患¶
　　　殿前都虞侯懐州防禦使姚古特授湟州觀察¶
<pb:KR4d0150_WYG_002-21a>¶
　　　使侍衛親軍歩軍副都指揮使環慶路經略安¶
　　　撫使知慶州制¶
用公侯以制腹心足為予武執干戈以衛社稷無易老¶
臣具官某沉靖有謀忠勇不疚習知逺方之事積有扞¶
敵之庸俾靖羌戎徃固疆圉朕方責成宿將戒以戢兵¶
汝其威重顯名震於逋冦¶
　　　龍神衛四廂都指揮使開州防禦使劉仲武知¶
　　　熈州兼熈河蘭湟路經略安撫使制¶
<pb:KR4d0150_WYG_002-21b>¶
朕惟羌戎叛服之弗常思將帥委任之宜擇必有豫備¶
以戒不虞伐敵以謀雖本廟勝之䇿𨽻兵以武式倚方¶
面之臣具官某沉靖有謀忠勇不疚習知逺方之事積¶
有扞敵之庸申命河湟攝固疆圉朕方責成宿将戒以¶
息兵汝其威重顯名震於逋冦¶
　　　种師中湟州觀察使侍衛親軍馬軍都指揮使¶
　　　制¶
用公侯以制腹心雖本廟略執干戈以衛社稷維爾將¶
<pb:KR4d0150_WYG_002-22a>¶
臣式圖勲勞肆用褒顯具官某積有世閥著聞邉陲顧¶
弗譓之蠻方窺新造之城壁繄爾士衆破走豺虎之羣¶
俾我天威速如雷電之至師旅益振羣醜既俘朕惟戰¶
功曰多賞不踰月制詔大吏趣論乃勲寵升亷車畀乃¶
舊服庶㡬忠力之必報以示朝廷之不忘虎臣獻功古¶
有在泮之禮太師論賞職在盟府之藏其訖爾庸尚資¶
禦侮¶
　　　判登聞檢院王仲端除軍器少監制¶
<pb:KR4d0150_WYG_002-22b>¶
昔我先王儲戎器用威不若惟時罔俾衆覿用櫜弓戢¶
戈藏於王府曰惟佳兵朕敷文徳底乂制戎器曰毋忘¶
備禦惟爾愷悌篤誠圖忱於徳若昔垂共工弓戈竹矢¶
肆後王典寳粤崇鼎離磬惟均令命爾若予工徃蠲乃¶
事惟明時述欽哉¶
　　　劉伯容閤門宣賛舍人制¶
漢以謁者治禮以執法者舉不如儀今兼其任重矣朕¶
惟四方觀禮於中國賛謁大庭詔見九賔使覿國容非¶
<pb:KR4d0150_WYG_002-23a>¶
嫺辭令其孰為之汝務篤謹思所以稱¶
　　　汝州防禦使知客省事錢愕除樞宻都承㫖中¶
　　　亮大夫趙希古知客省事左武郎朱孝莊簽書¶
　　　東上閤門制¶
朕惟成周侍御之臣粤虎賁小尹暨於攜僕罔不秉徳¶
祗畏承弼厥辟夙夜無敢戯怠朕用昭徳塞違以厥庶¶
尹達御事用追迹於文武以爾具官某將事歴年罔有¶
逸徳朕嘉乃庸無斁乃事其陟前列徃踐乃職曰愕爾¶
<pb:KR4d0150_WYG_002-23b>¶
承朕命曰希古爾典屬國曰孝莊其以爾莅上閤咸聴¶
朕毖無棄爾成嗚呼戒哉弗慎厥初其艱有終¶
　　　開封尹王詔除龍圖閣直學士提舉醴泉觀制¶
古者優禮耆艾大夫致其職事於君而猶有不得謝者¶
所以示朝廷尊賢而尚齒也具官某名臣之後尚有典¶
刑歴年之久更練衆職乃者典治内史以惠愛聞雖精¶
明不衰而旅力則愆方當憫勞官職之事佚其筋力之¶
禮而久於繁劇非朕所安其直延閣徃莅祠館上以稱¶
<pb:KR4d0150_WYG_002-24a>¶
朕貴老之意下以慰爾成勞之久可¶
　　　監登聞檢院鄭&KR0113;年除直祕閣提㸃醴泉觀制¶
國之宗臣佐佑帝室天厚之報必世其徳嘉爾好修洵¶
美有儀非特以見文獻之自亦因以知君子之澤處爾¶
天禄間莅祠館譬之養材封殖以待用並事君親豈不¶
俱榮哉¶
　　　謝彦除直秘閣提㸃醴泉觀制¶
朕收俊傑以待用養耆老以厚風俗爾黄髪之良服勞¶
<pb:KR4d0150_WYG_002-24b>¶
於外還職爾舊益崇爵列夫老者不貴其力而稱其徳¶
賢者不求於日用而有餘於嵗計處爾以東觀之職所¶
以示尚徳齒於朝也欽哉¶
　　　辟廱博士湯孝本除直祕閣提㸃洪州王隆觀¶
　　　制¶
爾昔嘉遯光於師言朕命邦伯勸駕乃造於朝置諸師¶
儒使士咸有矜式弗渝初志復辭厥位惟去就始終秉¶
徳不疵實能篤厚風俗律我有民其錫祉福寵爾東觀¶
<pb:KR4d0150_WYG_002-25a>¶
之職式用榮歸欽哉¶
　　　茂州團練使崔仲安落致仕提舉西京崇福宫¶
　　　制¶
士之致為臣者篤老而疾引年釋位禮也今爾稱道之¶
言不亂而筋力之禮猶壯朕安可聽其歸哉然重奪爾¶
志閔勞以事故處以祠館使從家食上以稱朕養老之¶
意下以崇爾亷退之行忠於事君何適非報¶
　　　光禄寺丞陳克致仕制¶
<pb:KR4d0150_WYG_002-25b>¶
汝以疾自引致官為臣之義有去就終始之節朕惟壯¶
而委質老而謝事可不有加秩以榮其歸哉祗服新命¶
益隆徳齒¶
　　　大中大夫提舉亳州明道宫劉奉世除端明殿¶
　　　學士致仕制¶
委質事君匪艱於初惟進退卒用不疵其艱在終我其¶
灼知為臣之不易保厥躬惟明哲具官某惟時耆艾嚮¶
用夀考乃晦明生疢固辭厥位朕嘉爾舊人休爾有辭¶
<pb:KR4d0150_WYG_002-26a>¶
於逸惟爾應受顯福多有歴年増錫命秩粤榮初終其¶
尚若古里居惟爾尹人祗辟¶
　　　翰林學士知制誥張閣守翰林學士知制誥致¶
　　　仕制¶
仕而委質於君疾病則致為臣而去禮也朕於通籍之¶
臣皆有以寵榮其歸而况左右侍從之臣哉具官某延¶
登近列實有昭徳乃以病悴自歸印紱為聴其去以耆¶
爾祉爾其務寧精神冀疾有瘳如古之賢大夫享賜金¶
<pb:KR4d0150_WYG_002-26b>¶
以娛父老傳安車以遺子孫豈不為終始之榮哉¶
　　　鄭僅可通議大夫致仕制¶
爵人四方胥訓凡厥重輕於我極朕用祗嚴老成人顯¶
乃爵齒矧引年釋位我其敢用煩爾以政具官某實有¶
嘉徳克媚上下去就不媮無留於禄惟周人忠厚成俗¶
曰養老作民恭先肆耆爾祉風於後以勸惟朕眷爾始¶
終其爾亦克有終¶
　　　朝奉郎王實特落致仕制¶
<pb:KR4d0150_WYG_002-27a>¶
士强艾乃服官政爾謀乃逸棄日於未艾矧我先正之¶
後惟爾載徳不忝其服政事勉蹈故武光昭前聞¶
